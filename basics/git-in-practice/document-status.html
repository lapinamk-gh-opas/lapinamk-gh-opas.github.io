<section class="document-status">
  <h4>Git-tiedoston tilat (git status)</h4>
  <p>
    Tiedoston tila kertoo missä vaiheessa sen muutokset ovat.
    Tilat näkyvät esimerkiksi VS Code Explorerin hakemistorakenteessa tilakoristeilla (status decorations), eli eri
    väreillä ja lyhenteillä, sekä <code>git status</code> -komennon tulosteessa. </p>

  <figure>
    <img src="/assets/images/basics/status.png" alt="Git-tiedoston tilat">
    <figcaption>Git-tiedoston tilat VS Code -näkymässä</figcaption>
  </figure>
  <p>
    Komento <code>git status</code> näyttää aina ajantasaisen yhteenvedon repositorion tiedostoista poikkeavien
    tiedostojen tilanteesta.
  </p>
  <figure>
    <img src="/assets/images/basics/status2.png" alt="git status -komennon tulos">
    <figcaption>Komennon 'git status' tulos</figcaption>
  </figure>

  <p>
    Uusi tiedosto näkyy ensin <em>Untracked (U)</em>-tilassa, kunnes lisäät sen komennolla <code>git add</code>.
    Tällöin se siirtyy staging-alueelle, muuttuu tilaan <em>Added (A)</em> ja on valmiina seuraavaan committiin.
    Jos muokkaat jo seurattua tiedostoa se näkyy tilassa <em>Modified (M)</em>, kunnes committaat muutokset
    repositorioon.
  </p>
  <p>
    Kun commit on tehty, tiedostojen tilakoristeet katoavat,
    eikä commitattuja tiedostoja enää näy <code>git status</code> -komennolla.
  </p>

  <p>
    Taulukossa on esitetty yleisimmät tilat, niiden värit,
    sekä lyhyt kuvaus siitä, mitä tila tarkoittaa käytännössä.
  </p>

  <figure>
    <table>
      <thead>
        <tr>
          <th>Tila</th>
          <th>Väri</th>
          <th>Selitys</th>
        </tr>
      </thead>
      <tbody>
        <tr>
          <td>Untracked (U)</td>
          <td>Vihreä</td>
          <td>Uusi tiedosto, jota Git ei vielä seuraa. Lisää versiohistoriaan komennolla <code>git add</code></td>
        </tr>
        <tr>
          <td>Unmodified (-)</td>
          <td>Ei väriä</td>
          <td>Ei muutoksia edellisen commitin jälkeen, synkassa repositorion kanssa</td>
        </tr>
        <tr>
          <td>Modified (M)</td>
          <td>Keltainen</td>
          <td>Tiedostoa on muokattu, mutta muutoksia ei ole commitattu</td>
        </tr>
        <tr>
          <td>Added (A)</td>
          <td>Vihreä</td>
          <td>Tiedosto on lisätty stagingiin komennolla <code>git add</code> ja ovat valmiina commitille</td>
        </tr>
        <tr>
          <td>Deleted (D)</td>
          <td>Yliviivattu</td>
          <td>Tiedosto on poistettu</td>
        </tr>
      </tbody>
    </table>
    <figcaption>Tiedostojen tilat, värit ja selitys</figcaption>
  </figure>
  <p>
    Tämä tarjoaa visuaalisen keinon hahmottaa projektin tilanne yhdellä silmäyksellä ja seurata helposti, mitä tiedostoille on tapahtunut.
  </p>

</section>