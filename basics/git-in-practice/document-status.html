<section class="document-status">
  <h1>Git-tiedoston tilat (git status)</h1>
  <p>
    Tiedoston tila kertoo missä vaiheessa sen muutokset ovat. Tilat näkyvät
    esimerkiksi VS Code Explorerin hakemistorakenteessa tilakoristeilla (status
    decorations), eli eri väreillä ja lyhenteillä, sekä
    <code>git status</code> -komennon tulosteessa.
  </p>

  <figure>
    <img
      class="wide-image"
      src="/assets/images/basics/status.png"
      alt="Git-tiedoston tilat"
    />
    <figcaption>Git-tiedoston tilat VS Code -näkymässä</figcaption>
  </figure>
  <p>
    Komento <code>git status</code> näyttää aina ajantasaisen yhteenvedon
    repositorion tiedostoista poikkeavien tiedostojen tilanteesta.
  </p>
  <figure>
    <img
      class="wide-image"
      src="/assets/images/basics/status2.png"
      alt="git status -komennon tulos"
    />
    <figcaption>Komennon 'git status' tulos</figcaption>
  </figure>

  <p>
    Uusi tiedosto näkyy ensin <em>Untracked (U)</em>-tilassa, kunnes lisäät sen
    komennolla <code>git add &lt;tiedosto&gt;</code>. Tällöin se siirtyy staging-alueelle,
    muuttuu tilaan <em>Added (A)</em> ja on valmiina seuraavaan committiin. Jos
    muokkaat jo seurattua tiedostoa se näkyy tilassa <em>Modified (M)</em>,
    kunnes committaat muutokset repositorioon.
  </p>
  <p>
    Kun commit on tehty, tiedostojen tilakoristeet katoavat, eikä commitattuja
    tiedostoja enää näy <code>git status</code> -komennolla.
  </p>

  <p>
    Taulukossa on esitetty yleisimmät tilat, niiden värit, sekä lyhyt kuvaus
    siitä, mitä tila tarkoittaa käytännössä.
  </p>

  <figure>
    <table>
      <thead>
        <tr>
          <th>Tila</th>
          <th>Väri</th>
          <th>Selitys</th>
        </tr>
      </thead>
      <tbody>
        <tr>
          <td>Untracked (U)</td>
          <td>Vihreä</td>
          <td>
            Uusi tiedosto, jota Git ei vielä seuraa. Lisää versiohistoriaan
            komennolla <code>git add &lt;tiedosto&gt;</code>
          </td>
        </tr>
        <tr>
          <td>Unmodified (-)</td>
          <td>Ei väriä</td>
          <td>
            Ei muutoksia edellisen commitin jälkeen, synkassa repositorion
            kanssa
          </td>
        </tr>
        <tr>
          <td>Modified (M)</td>
          <td>Keltainen</td>
          <td>Tiedostoa on muokattu, mutta muutoksia ei ole commitattu</td>
        </tr>
        <tr>
          <td>Added (A)</td>
          <td>Vihreä</td>
          <td>
            Tiedosto on lisätty stagingiin ja on valmis commitille
          </td>
        </tr>
        <tr>
          <td>Deleted (D)</td>
          <td>Yliviivattu</td>
          <td>Tiedosto on poistettu</td>
        </tr>
        <tr>
          <td>Ignored (-)</td>
          <td>Harmaa</td>
          <td>Tiedosto ei ole Gitin seurannassa</td>
        </tr>
      </tbody>
    </table>
    <figcaption>Tiedostojen tilat, värit ja selitys</figcaption>
  </figure>
  <p>
    Tämä tarjoaa visuaalisen yleiskuvan projektin tilasta yhdellä silmäyksellä ja helpottaa seuraamaan, mitä 
    tiedostoille on tapahtunut.
  </p>
</section>
