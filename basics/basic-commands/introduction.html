<section class="basic-commands">
  <h1>Git - Keskeiset komennot</h1>

  <p>
    Gitin käyttäminen komentokehotteesta on nopea ja tehokas tapa hallita
    versionhallintaa. Kun opit peruskomennot, työskentelet sujuvasti IDE:stä
    riippumatta ja saat täyden hallinnan Git-toimintoihin.
  </p>

  <p>
    Tässä on yleisimmät ja hyödyllisimmät Git-komennot, jotka jokaisen
    kehittäjän tulisi ymmärtää. Samat komennot löytyvät myös <strong>sivupalkin
    komennot -muistilistasta</strong>, joten sinun ei tarvitse opetella niitä ulkoa.</p>

  <p>Sivupalkista löydät lisäksi <strong>muistilistan yleisimmistä workflow-työnkuluista</strong>,
    jotka auttavat muistamaan, missä järjestyksessä komennot kannattaa ajaa.</p>

  <p class="note-box">On tärkeä myös tiedostaa, että Gitissä samaan lopputulokseen pääsee usein monella eri tavalla.
    Valitse tilanteeseen ja sinulle sopivin. Yhtä ainoaa oikeaa tapaa ei ole.</p>


  <h3>Kansionhallinta</h3>
  <h6>Siirry kansioon - <code>cd Projekti</code></h6>
  <p>
    Vaihtaa nykyisen työskentelykansion toiseen. Aja tämä ennen Git-komentoja,
    jotta olet oikeassa projektikansiossa.
  </p>

  <h6>Siirry yksi taso ylemmäs - <code>cd ..</code></h6>
  <p>
    Liikkuu hakemistopuussa ylöspäin. Eli esimerkiksi kansiosta
    <code>Projekti</code> kansioon, jossa <code>Projekti</code> sijaitsee.
  </p>

  <h6>Näytä kansion sisältö - <code>dir</code> / <code>ls</code></h6>
  <p>
    Listaa nykyisen kansion tiedostot ja kansiot (Windows: <code>dir</code>,
    macOS/Linux: <code>ls</code>). Varmistat nopeasti mitä kansiossa on.
  </p>

  <h6>Luo uusi kansio - <code>mkdir harjoitus-1</code></h6>
  <p>
    Luo tyhjän kansion esimerkiksi uutta harjoitusta tai projektia varten.
    Siirry sitten kansioon komennolla <code>cd harjoitus-1</code>
  </p>

  <p class="note-box">
    Älä hätkähdä komentojen määrää! Käymme ne läpi tapauskohtaisesti esimerkein
    ja harjoituksin.
  </p>

  <h3>Git peruskomennot</h3>
  <h6>Alusta uusi Git-repositorio - <code>git init</code></h6>
  <p>
    Käynnistää versionhallinnan nykyisessä kansiossa luomalla
    <code>.git</code>-hakemiston. Aja vain projektin juuressa.
  </p>

  <h6>
    Kloonaa olemassa oleva repositorio -
    <code>git clone https://github.com/user/projekti.git</code>
  </h6>
  <p>
    Lataa etärepositorion sisällön paikallisesti ja luo repositorio uuden
    kansion tietokoneellesi.
  </p>

  <h6>
    Yhdistä paikallinen repositorio etärepositorioon -
    <code>git remote add origin &lt;url&gt;</code>
  </h6>
  <p>
    Linkittää paikallisen repositorion etärepositorioon (esim. GitHubiin).
    Tarvitaan vain kerran per repositorio.
  </p>

  <!-- Accordion element with reused content starts -->
  <div
    class="accordion"
    data-include="/accordion-element/accordion.html"
    data-title="Mistä repositoriot ja sen URL-osoite löytyvät GitHubissa">
    <div
      class="contentToAccordion reused-accordion"
      data-include="/reused-accordion-content/repository-and-url.html">
      <!-- Accordion content comes from /reused-accordion-content/repository-and-url.html-->
    </div>
  </div>
  <!-- Accordion element with reused content ends -->

  <h6>Näytä muutosten tila - <code>git status</code></h6>
  <p>
    Näyttää uudet, muokatut ja stagingiin lisätyt tiedostot, sekä nykyisen
    haaran. Ensimmäinen komento, kun mietit <em>missä mennään</em>. Tiivis versio
    <code>git status -sb</code>
  </p>

  <h6>Lisää tiedosto stagingiin - <code>git add index.html</code></h6>
  <p>
    Valmistelee yksittäisen tiedoston seuraavaan committiin. Toista useille
    tiedostoille tarpeen mukaan.
  </p>

  <h6>Lisää kaikki muutokset stagingiin - <code>git add .</code></h6>
  <p>
    Kerää kaikki kansion ja alikansioiden muutokset kerralla stagingiin. Nopea
    tapa valmistella commit.
  </p>

  <div class="note-box">
    <ul>
      <li class="warning">
        Käytä komentoa <code>git add .</code> varoen. Varsinkin jos projekti sisältää arkaluontoista tietoa. Harkitse
        myös <code>.gitignore</code> -tiedoston lisäämistä projektiin. Lisää tietoa gitignoresta luvussa
        <a href="/teamwork/privacy-and-security.html">2.5 Yksityisyys ja tietoturva</a>.
      </li>
    </ul>
  </div>
  <h6>
    Tallenna muutokset (commit) - <code>git commit -m "commit-viesti"</code>
  </h6>
  <p>
    Kirjaa stagingissa olevat muutokset paikalliseen historiaan. Pidä commit-viesti lyhyenä, mutta kuvaavana. Lisää
    commit-viesteistä luvussa <a href="/teamwork/how-to-teamwork.html#commit-messages">2.1 Selkeät commit-viestit</a>.
  </p>

  <div
    class="accordion"
    data-include="/accordion-element/accordion.html"
    data-title="Mitä tarkoittaa komentojen liput (flags)">
    <div class="contentToAccordion">

      <p>Git-komentojen lipuilla voidaan muokata komennon toimintaa ja tarkkuutta. Jokaisella lipulla on oma 
        tarkoituksensa.</p>
      <p>
        Liput ovat usein lyhenteitä tai symboleita, jotka helpottavat komentojen kirjoittamista, kuten -m, -u, 
        --soft, --hard, jne.</p>
      <ul>
        <li><code>git commit -m "viesti"</code> - lipun <code>-m</code> avulla voit liittää commit-viestin suoraan komentoon.
          Ilman -m -lippua komennossa, Git avaa tekstieditorin, johon voit kirjoittaa commit viestin.</li>

        <li><code>git push -u origin &lt;haara&gt;</code> - lisäämällä -u asetat seurannan etähaaraan, jolloin jatkossa 
          riittää pelkkä <code>git push</code>/<code>git pull</code></li>

        <li><code>git checkout -b &lt;haara&gt;</code> - lisäämällä <code>-b</code> luot uuden haaran
          ja siirryt siihen. Pelkkä <code>git branch &lt;haara&gt;</code> luo uuden haaran, muttei siirry siihen.</li>

        <li><code>git log --oneline</code> - lisäämällä <code>--oneline</code> saat tiiviin commit-lokin yhdellä rivillä
          per commit.</li>
      </ul>
    </div>
  </div>

  <h6>
    Tallenna keskeneräiset muutokset väliaikaisesti (stash) -
    <code>git stash</code>
  </h6>
  <p>
    Säilyttää tekemäsi muutokset tilapäisesti ja palauttaa työskentelyhakemiston
    viimeisimpään commit-tilaan. Hyödyllinen, kun haluat vaihtaa haaraa tai
    päivittää projektin ilman, että keskeneräiset muutokset häiritsevät. Palauta
    muutokset komennolla <code>git stash pop</code>
  </p>

  <p class="note-box">
    Tähän asti esitellyt komennot on <em>Perusteet</em> -luvun komentoja. Voit
    keskittyä aluksi niihin.
  </p>

  <h3 id="haarojen-hallinta"> Git-haarojen hallinta</h3>
  <h6>Näytä kaikki haarat - <code>git branch</code></h6>
  <p>
    Listaa paikalliset haarat. Nykyinen haara on merkitty tähdellä
    (<code>*</code>).
  </p>

  <h6>Luo ja siirry haaraan - <code>git checkout -b haaran-nimi</code></h6>
  <p>
    Luo uuden kehityshaaran ja vaihtaa siihen. Vaihtoehtoisesti
    <code>git switch -c haaran-nimi</code>
  </p>

  <h6>
    Siirry olemassa olevaan haaraan - <code>git checkout haaran-nimi</code>
  </h6>
  <p>
    Vaihda kehitystyö toiseen haaraan. Varmista, että keskeneräiset muutokset on
    commitoitu tai stashattu ennen vaihtoa. Vaihtoehtoisesti
    <code>git switch haaran-nimi</code>
  </p>

  <h6>
    Hae ja yhdistä tietyn etärepositorion haaran muutokset -
    <code>git pull origin haaran-nimi</code>
  </h6>
  <p>
    Hakee uusimmat commitit etärepositorion haarasta ja yhdistää ne nykyiseen
    haaraan.
  </p>

  <h6>
    Puske haaran sisältö ja aseta seuranta -
    <code>git push -u origin haaran-nimi</code>
  </h6>
  <p>
    Komento luo vastaavan etähaaran, lähettää nykyisen haaran sisällön ja asettaa seurannan (upstream). Tämän jälkeen
    jatkossa riittää pelkkä
    <code>git push</code>
  </p>

  <div class="note-box">
    Seuranta asetetaan push-komennon lipulla <code>-u</code> (tai <code>--set-upstream</code>). Tämä määrittää
    paikalliselle haaralle oletusvastinparin etärepositoriossa, johon muutokset lähetetään ja josta ne haetaan jatkossa.
  </div>

  <h6>Hae ja yhdistä etärepositorion muutokset - <code>git pull</code></h6>
  <p>
    Hakee uusimmat commitit etärepositorion vastaavasta haarasta ja yhdistää ne nykyiseen haaraan.
  </p>

  <h6>Puske muutokset etärepositorioon - <code>git push</code></h6>
  <p>
    Lähettää nykyisen haaran commitit etärepositorion vastaavaan haaraan.
  </p>

  <h6>Yhdistä haara nykyiseen - <code>git merge haaran-nimi</code></h6>
  <p>
    Yhdistää komennossa mainitun haaran nykyiseen haaraan. Varmista, että työpuu on puhdas ennen
    yhdistämistä, eli kaikki muutokset on commitoitu ja staging on tyhjä.
  </p>
  <h6>Poista haara - <code>git branch -d haaran-nimi</code></h6>
  <p>
    Poistaa paikallisen haaran. Varmista, että kaikki muutokset on yhdistetty
    ennen poistamista. Poista etähaara komennolla <code>git push -d origin haaran-nimi</code>
  </p>

  <h3>Lisäkomennot</h3>
  <h6>Näytä erot muutosten välillä - <code>git diff</code></h6>
  <p>
    Vertaa työpuuta viimeisimpään commit-tilaan. Tarkista stagingiin lisätyt
    erot lisäämällä <code>--staged</code>
  </p>

  <h6>
    Palauta tiedosto viime commitin tilaan - <code>git restore index.html</code>
  </h6>
  <p>
    Poistaa paikalliset muutokset valitusta tiedostosta (ei muuta commit-historiaa). Huom! Committamattomat muutokset 
    häviävät.
  </p>

  <h6>Peru viimeisin commit - <code>git reset HEAD~</code></h6>
  <p>
    Siirtää haaran taaksepäin committia edeltäneeseen tilaan ja jättää muutokset työpuuhun. Käytä vain, jos commiteja 
    ei ole pushattu etärepositorioon. Tiimiprojekteissa käytä mielummin <code>git revert &lt;commit&gt;</code>
  </p>

  <h6>Näytä commit-historia - <code>git log</code></h6>
  <p>
    Listaa commitit nykyisessä haarassa uusimmasta vanhimpaan. Lisää <code>--oneline</code> tiiviimpään näkymään.
  </p>

  <p>
    Säännöllinen käyttö tekee komennoista rutiinia ja Gitin käytöstä sujuvaa.
    Kappaleiden edetessä voit aina palata tähän listaan, tai sivupalkin
    muistilistaan kertaamaan komentoja ja niiden käyttötarkoituksia.
  </p>

  <p class="note-box">Muista, että harjoitus tekee mestarin!</p>

  <p>
    Lisää tietoa komennoista löydät
    <a href="https://git-scm.com/docs">Gitin dokumentaatiosta</a>.
  </p>
</section>