<section class="open-source">

    <header>
        <h1>Mikä on avoin lähdekoodi</h1>
    </header>

    <p>
        Avoin lähdekoodi (<em>open source</em>) tarkoittaa ohjelmistoa, jonka <strong>lähdekoodi on julkisesti kaikkien
        nähtävissä, käytettävissä ja muokattavissa</strong>. Toisin kuin suljetun lähdekoodin ohjelmissa, avoimen
        lähdekoodin ohjelmistojen taustalla ei ole vain yksi yritys tai kehittäjä, vaan usein laaja yhteisö, joka 
        kehittää ja parantaa ohjelmistoa yhdessä.
    </p>

    <p>
        Avoimen lähdekoodin ideana on <strong>yhteistyö ja avoimuus</strong>. Kuka tahansa voi ladata projektin
        lähdekoodin, tutkia miten se toimii ja halutessaan tehdä siihen parannuksia. Jos ehdotetut muutokset
        hyväksytään, ne voidaan liittää osaksi projektin virallista versiota. Tämä avoin malli nopeuttaa kehitystä ja
        mahdollistaa ohjelmistojen jatkuvan kehittymisen yhteisön voimin.
    </p>

    <p>
        Monet tunnetut ohjelmistot, kuten <strong>Linux</strong>, <strong>Firefox</strong>, <strong>VS Code</strong>,
        sekä jopa <strong>Git</strong>, ovat avoimen lähdekoodin projekteja. Niitä kehitetään yhteisöllisesti ympäri
        maailmaa, ja kuka tahansa voi osallistua niiden kehittämiseen tai hyödyntää niitä omissa projekteissaan.
    </p>

    <p class="note-box">
        Avoin lähdekoodi ei tarkoita automaattisesti, että kaikki on täysin vapaasti käytettävissä mihin tahansa
        tarkoitukseen. Jokaisella projektilla on oma <strong>lisenssinsä</strong> (esimerkiksi MIT, Apache tai GPL),
        joka määrittelee, miten koodia saa käyttää, jakaa ja muokata.
    </p>

    <h3><em>Open source</em> ja GitHub</h3>

    <p>
        GitHub on yksi suosituimmista alustoista avoimen lähdekoodin projektien isännöintiin (<em>hosting</em>) ja
        yhteistyöhön. Se tarjoaa kehittäjille työkalut versionhallintaan, koodin tarkasteluun ja yhteistyöhön muiden
        kehittäjien kanssa. GitHubin avulla avoimen lähdekoodin projektien yhteisöt voivat hallita koodiaan tehokkaasti,
        seurata muutoksia ja hyväksyä uusia kontribuutioita yhteisöltä.
    </p>

    <p>
        GitHubin kautta voi löytää avoimen lähdekoodin projekteja, osallistua niiden kehitykseen ja jakaa
        omia projektejaan muiden kanssa. Alustan <em>fork</em>- ja <em>pull request</em>-toiminnot helpottavat
        avoimen lähdekoodin projekteihin osallistumista, sillä ne mahdollistavat koodin muokkaamisen omassa
        kopiossa ennen muutosten ehdottamista alkuperäiseen projektiin.
    </p>


</section>