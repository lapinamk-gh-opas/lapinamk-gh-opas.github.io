<section class="privacy-and-security">
  <header>
    <h1>GitHubin turvallinen käyttö</h1>
  </header>

  <p>
    GitHub on maailman laajimmin käytetty versionhallintapalvelu, ja suurin osa
    ohjelmistoprojekteista hyödyntää sitä tavalla tai toisella. Tämä tekee siitä myös houkuttelevan
    kohteen hyökkäyksille ja tietomurroille. GitHub-repositorioissa voi olla arkaluontoisia tietoja,
    kuten salasanoja, API-avaimia, konfiguraatioita tai yhteystietoja. Siksi jokaisen kehittäjän on
    tärkeää osata huolehtia tietoturvasta ja yksityisyydestä.
  </p>

  <h4>Käytä vahvaa tunnistautumista </h4>
  <p>Yksi tehokkaimmista keinoista suojata oma GitHub-tili on käyttää:</p>
  <ul>
    <li>vahvaa, uniikkia salasanaa</li>
    <li>ja ottaa käyttöön kaksivaiheinen tunnistus (2FA)</li>
  </ul>
  <p>Tämä suojaa tiliäsi, vaikka salasana vuotaisi. </p>

  <p>
    Kaksivaiheisen tunnistautumisen lisäksi GitHub tukee myös muita turvallisia kirjautumistapoja,
    kuten autentikaatiosovelluksia, turva-avaimia (<em>security key</em>), sekä komentorivillä
    käytettäviä <em>Personal Access Tokeneita</em> ja <em>SSH-avaimia</em>.
  </p>

  <h4>Pidä ohjelmistot ja työkalut ajan tasalla</h4>
  <p>
    Varmista, että käytät aina ajantasaisia versioita Gitistä, GitHubin työpöytäsovelluksesta ja
    muista kehitystyökaluista. Päivitykset sisältävät usein tietoturvakorjauksia, jotka suojaavat
    sinua tunnetuilta haavoittuvuuksilta.
  </p>
  <p>
    Voit tarkistaa Gitin version komennolla <code>git --version</code> ja päivittää sen Gitin
    viralliselta sivulta, käyttöjärjestelmäsi pakettihallinnasta tai komennolla
    <code>git update-git-for-windows</code>/vastaavalla.
  </p>
  <p>
    Lisäksi, jos käytät kolmannen osapuolen työkaluja tai laajennuksia, tarkista niiden luotettavuus
    ja päivitä ne säännöllisesti.
  </p>

  <h4>Huolehdi repositorion asetuksista</h4>
  <p>
    Varmista, että repositorion yksityisyysasetukset vastaavat projektin tarpeita. Käytä yksityisiä
    repositorioita, kun työskentelet luottamuksellisten projektien parissa.
  </p>
  <p>
    Huolehdi myös käyttöoikeuksista. Anna tiimin jäsenille vain ne oikeudet, joita he tarvitsevat
    työssään, ja poista tarpeettomat käyttöoikeudet säännöllisesti.
  </p>

  <h4>Ole tarkkana, mitä tietoja jaat</h4>
  <p>
    Älä koskaan lisää versiohallintaan salaisia tietoja, kuten salasanoja, tunnuksia tai
    henkilötietoja. Muista, että kaikki, mitä tallennat Gitin historiaan, säilyy siellä pysyvästi.
  </p>
  <p>
    Jos projekti voi joskus päätyä julkiseksi, vältä lisäämästä sinne mitään luottamuksellista. Git
    tallentaa kaiken, myös sen, minkä olet myöhemmin poistanut.
  </p>

  <h4>Käytä GitHubin tietoturvaominaisuuksia</h4>
  <p>GitHub tarjoaa myös useita työkaluja, jotka auttavat suojaamaan projektejasi. Esimerkiksi:</p>

  <ul>
    <li>
      Dependabot, joka tarkistaa riippuvuudet haavoittuvuuksien varalta ja ehdottaa päivityksiä</li
    >
    <li>
      Code Scanning (<em>CodeQL</em>), joka analysoi koodia mahdollisten virheiden ja
      turvallisuusongelmien varalta
    </li>
  </ul>
  <p>
    Voit ottaa nämä työkalut käyttöön repositorioissasi ja seurata niiden ilmoituksia
    säännöllisesti.
  </p>

  <p class="note-box">
    <strong>Vinkki:</strong> Löydät GitHubin tietoturva- ja analytiikkaominaisuudet repositorion
    asetuksista kohdasta <em>Settings → Advanced Security</em>. Kokeile niitä rohkeasti!
  </p>
</section>
