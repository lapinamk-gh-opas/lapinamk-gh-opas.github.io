<section class="introduction">

    <header>
        <h1>Merge-konfliktin perusteet</h1>
    </header>

    <p>
        Mergeaminen on yksi versionhallinnan tärkeimmistä toiminnoista. Sen avulla eri kehityshaarojen muutokset voidaan
        yhdistää yhdeksi kokonaisuudeksi. Useimmiten Git osaa tehdä tämän automaattisesti, mutta jos haaroissa on
        ristiriitaisia muutoksia samoihin riveihin tai tiedostoihin, Git ei pysty päättämään, mikä versio tulisi
        säilyttää. Tällöin syntyy <em>merge-konflikti</em>, joka on ratkaistava manuaalisesti.
    </p>

    <p>Merge-konflikti on aina ratkaistava ennen kuin yhdistäminen (<em>merge</em>) voidaan viedä loppuun.</p>

    <h3>Merge-konfliktin tunnistaminen</h3>

    <p>
        Kun yhdistäminen epäonnistuu konfliktin vuoksi, Git ilmoittaa siitä komentorivillä, IDE:ssä tai GitHubissa.
        Konfliktin saaneet tiedostot merkitään automaattisesti, jotta ne on helppo tunnistaa ja korjata.
    </p>

<!--     <p>Konfliktin ilmetessä terminaalissa voi näkyä esimerkiksi seuraavanlainen viesti:</p>

    <code><pre>Auto-merging styleguide.md
CONFLICT (content): Merge conflict in styleguide.md
Automatic merge failed; fix conflicts and then commit the result. -->

</pre></code>

    <div
        class="accordion"
        data-include="../../accordion-element/accordion.html"
        data-title="Merge-konfliktin merkinnät tiedostossa">
        <div class="contentToAccordion">

            <p>
                Git merkitsee ristiriidan selkeästi tiedostoon tunnisteilla:
                <code>&lt;&lt;&lt;&lt;&lt;&lt;&lt;</code> ja <code>&gt;&gt;&gt;&gt;&gt;&gt;&gt;</code>.
            </p>

            <p>
                <code>&lt;&lt;&lt;&lt;&lt;&lt;&lt; HEAD</code> -kohdan ja yhtäsuuruusmerkkien väliin jäävä osuus näyttää
                sen
                version, joka on omassa haarassasi (<em>current change</em>). Yhtäsuuruusmerkkien ja
                <code>&gt;&gt;&gt;&gt;&gt;&gt;&gt;</code> -merkkien
                väliin jäävä osa taas näyttää koodin, joka on yhdistettävässä haarassa (<em>incoming change</em>).
            </p>

            <p>Tiedoston sisältö voi näyttää esimerkiksi tältä:</p>

            <code><pre><<<<<<< HEAD
Tämä on sinun haarasi versio, jossa on omia muutoksia.
=======
Tämä on yhdistettävän haaran versio, jossa on toisen tiimin jäsenen muutoksia.
>>>>>>> feature-branch
</pre></code>

        </div>
    </div>



    <p>VS Codessa tai muussa IDE:ssä konfliktit näkyvät usein värikoodattuina, mikä helpottaa niiden tunnistamista ja
        löytämistä.</p>

    <figure>
        <img class="wide-image" src="/assets/images/teamwork/merge-conflicts/merge conflict.png" alt="Merge-konflikti VS Codessa" />
        <figcaption>Merge-konflikti VS Codessa</figcaption>
    </figure>

    <h3>Merge-konfliktin ratkaiseminen</h3>

    <p>
        Merge-konfliktit voidaan ratkaista komentorivillä, GitHubissa tai paikallisessa kehitysympäristössä, kuten
        Visual Studio Codessa. GitHubin selainversio ja komentorivi sopivat hyvin yksinkertaisiin muutoksiin,
        mutta monimutkaisemmat konfliktit on helpointa ratkaista VS Codessa tai muussa visuaalisessa IDE:ssä,
        jossa näet molemmat versiot koodista rinnakkain. Näin on helppo valita, mitkä muutokset säilytetään,
        ja varmistaa, että kaikki toimii ennen yhdistämistä.
    </p>

    <p>
        Yksinkertaiset merge-konfliktit voi ratkaista itse, mutta monimutkaisemmat tilanteet on hyvä käydä läpi yhdessä
        sen tiimikaverin kanssa, jonka koodin kanssa konflikti syntyi. Yhteistyössä on helpompi päättää, mitkä muutokset
        säilytetään ja miksi.
    </p>

    <p>Nykyään myös GitHubin copilot voi auttaa merge-konfliktien ratkaisemisessa tarjoamalla ehdotuksia ja
        automaattisia korjauksia. Kannattaa kuitenkin aina varmistaa, että ehdotukset ovat oikein ennen niiden
        hyväksymistä.</p>

    <p>
        Jos merge ei etene toivotusti ja haluat peruuttaa sen kokonaan, voit tehdä sen komennolla
        <code>git merge --abort</code>.
    </p>


    <p>
        Kun ristiriita on ratkaistu, poista konfliktimerkit tiedostosta, tallenna muutokset ja tee uusi commit.
    </p>

    <p class="note-box"><strong>Muista:</strong> Merge-konfliktit ovat normaali osa ohjelmistokehitystä. Avaa tiedosto,
        tarkista merkatut kohdat ja päätä rauhassa, mitkä muutokset haluat säilyttää.
    </p>


</section>