<section class="introduction">
  <header>
    <h1>Merge-konfliktin perusteet</h1>
  </header>

  <p>
    Merge on yksi versionhallinnan tärkeimmistä toiminnoista. Sen avulla
    <strong>eri kehityshaarojen muutokset voidaan
    yhdistää yhdeksi kokonaisuudeksi</strong>. Useimmiten Git osaa tehdä
    tämän automaattisesti, mutta jos haaroissa on ristiriitaisia muutoksia
    samoihin riveihin tai tiedostoihin, Git ei pysty päättämään, mikä versio
    tulisi säilyttää. Tällöin syntyy merge-konflikti, joka on
    ratkaistava manuaalisesti.
  </p>

  <p class="note-box">Merge-konflikti täytyy ratkaista ennen
    kuin <em>merge</em> voidaan viedä loppuun.</p>

  <h3>Merge-konfliktin tunnistaminen</h3>

  <p>
    Kun merge epäonnistuu konfliktin vuoksi,
    <strong>Git ilmoittaa siitä</strong> komentorivillä,
    IDE:ssä tai GitHubissa. Konfliktin saaneet tiedostot merkitään
    automaattisesti, jotta ne on helppo tunnistaa ja korjata.
  </p>
  <p>
    Git listaa kaikki konfliktit myös komennolla <code>git status</code>.
    Konfliktin saaneet
    tiedostot näkyvät merkinnällä <em>both modified</em>, mikä tarkoittaa, että
    molemmissa haaroissa
    on tehty muutoksia samaan tiedostoon. <em>Current change</em> viittaa omaan
    haaraasi ja
    <em>incoming change</em> yhdistettävään haaraan.
  </p>

  <div
    class="accordion"
    data-include="../../accordion-element/accordion.html"
    data-title="Merge-konfliktin merkinnät tiedostossa">
    <div class="contentToAccordion">
      <p>
        Git merkitsee <strong>merge-konfliktin</strong> selkeästi tiedostoon
        tunnisteiden
        <code>&lt;&lt;&lt;&lt;&lt;&lt;&lt;</code> ja
        <code>&gt;&gt;&gt;&gt;&gt;&gt;&gt;</code> väliin.
      </p>

      <p>Konflikti voi näyttää esimerkiksi tältä:</p>

      <code>
        <pre>
            <<<<<<< HEAD
            Tässä on sinun muutoksesi.
            =======
            Tässä on tiimin jäsenen muutokset.
            >>>>>>> feature-branch
        </pre>
      </code>

      <p>
        <code>&lt;&lt;&lt;&lt;&lt;&lt;&lt; HEAD</code> -kohdan ja
        <code>=======</code> väliin jäävä
        osuus näyttää sen version, joka on omassa haarassasi
        (<em>current change</em>). <br>
        <code>=======</code> ja <code>&gt;&gt;&gt;&gt;&gt;&gt;&gt;</code>
        -merkkien väliin jäävä osa
        taas näyttää koodin, joka on yhdistettävässä haarassa
        (<em>incoming change</em>).
      </p>
    </div>
  </div>

  <p>
    VS Codessa ja muissa vastaavissa IDE:issä konfliktit näkyvät myös usein
    värikoodattuina, mikä helpottaa niiden tunnistamista ja löytämistä.
  </p>

  <figure>
    <img
      class="wide-image"
      src="/assets/images/teamwork/merge-conflicts/merge conflict.png"
      alt="Merge-konflikti VS Codessa" />
    <figcaption>Merge-konflikti VS Codessa</figcaption>
  </figure>

  <h3>Merge-konfliktin ratkaiseminen</h3>

  <p>
    Merge-konfliktit voidaan ratkaista <strong>komentorivillä</strong>,
    <strong>GitHubissa</strong> tai
    <strong>paikallisessa kehitysympäristössä</strong>, kuten Visual Studio
    Codessa. GitHubin selainversio ja komentorivi sopivat hyvin yksinkertaisiin
    muutoksiin, mutta monimutkaisemmat konfliktit on helpointa ratkaista VS
    Codessa tai muussa visuaalisessa IDE:ssä, jossa näet molemmat versiot
    koodista rinnakkain. Näin on helppo valita, mitkä muutokset
    säilytetään, ja
    varmistaa, että kaikki toimii ennen yhdistämistä.
  </p>

  <p>
    Yksinkertaiset merge-konfliktit voi ratkaista itse, mutta monimutkaisemmat
    tilanteet on hyvä käydä läpi yhdessä sen tiimikaverin kanssa, jonka koodin
    kanssa konflikti syntyi. Yhteistyössä on helpompi päättää, mitkä muutokset
    säilytetään ja miksi.
  </p>

  <p>
    Kun ristiriita on ratkaistu, poista konfliktimerkit tiedostosta, tallenna
    muutokset ja tee uusi commit.
  </p>

  <p class="note-box">Nykyään myös GitHubin copilot voi auttaa merge-konfliktien
    ratkaisemisessa
    tarjoamalla ehdotuksia ja automaattisia korjauksia. Kannattaa kuitenkin aina
    varmistaa, että ehdotukset ovat järkeviä ennen niiden hyväksymistä.</p>

  <h5>Merge-konfliktin peruminen</h5>

  <p>
    Jos merge ei etene toivotusti ja haluat peruuttaa sen
    kokonaan, voit tehdä sen komennolla
    <code>git merge --abort</code>. Tämä
    palauttaa haaran tilaan ennen merge-komennon suorittamista, jolloin voit
    aloittaa prosessin alusta tai harkita muita vaihtoehtoja.
  </p>

  <p class="note-box">
    <strong>Huom!</strong> Merge-konfliktit ovat normaali osa
    ohjelmistokehitystä. Avaa tiedosto,
    tarkista merkatut kohdat ja päätä rauhassa, mitkä muutokset haluat
    säilyttää.
  </p>
</section>