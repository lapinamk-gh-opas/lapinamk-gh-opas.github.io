<section class="tips-to-avoid-conflicts">
  <header>
    <h1>Vinkkejä merge-konfliktien välttämiseen</h1>
    <p>
      Merge-konflikteilta ei voi aina välttyä, mutta niitä voidaan ehkäistä
      hyvillä
      toimintatavoilla ja tiimityöllä. Seuraavat vinkit auttavat pitämään
      versionhallinnan sujuvana ja konfliktit minimissä.
    </p>
  </header>
  <ul>
    <li>
      <strong>Kommunikoi tiimin kanssa.</strong> Pidä tiimiläiset ajan tasalla
      siitä, mitä tiedostoja muokkaat. Hyvä viestintä auttaa välttämään
      päällekkäisiä muutoksia samoihin kohtiin koodissa.
    </li>

    <li>
      <strong>Päivitä päähaara ennen uuden haaran luomista.</strong> Luo uusi
      kehityshaara aina ajantasaisesta päähaarasta. Näin vältät yhdistämästä
      vanhentuneita tiedostoja ja pienennät konfliktien riskiä.
    </li>

    <li>
      <strong>Käytä haaroja järkevästi.</strong> Luo jokaiselle uudelle
      ominaisuudelle tai korjaukselle oma kehityshaara, ja yhdistä se päähaaraan
      kun työ on testattu ja valmis.
    </li>

    <li>
      <strong>Pidä kehityshaara ajan tasalla.</strong> Tuo päähaaran muutokset
      kehityshaaraan säännöllisesti, jotta haara ei erkaannu liikaa ennen
      yhdistämistä.
    </li>

    <li>
      <strong>Tee pieniä ja selkeitä committeja.</strong> Usein tehdyt pienet
      commitit on helpompi hallita kuin suuret paketit. Tämä myös vähentää
      konfliktien todennäköisyyttä.
    </li>

    <li>
      <strong>Hyödynnä Pull Requesteja ja koodikatselmointeja.</strong>
      Ennen kuin yhdistät haaran päähaaraan, pyydä tiimikaveria katsomaan
      koodisi läpi. Tämä auttaa havaitsemaan mahdollisia ristiriitoja ajoissa.
    </li>
  </ul>

  <p class="note-box">
    Muista, että merge-konflikti ei ole epäonnistuminen, virhe tai merkki
    huonosta työstä. Konflikteja syntyy väistämättä, ja niistä selviää
    rauhallisesti ja yhteistyöllä.
  </p>
</section>