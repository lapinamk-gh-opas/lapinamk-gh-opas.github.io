<section class="tips-to-avoid-conflicts">

  <p>
    Merge-konflikteja ei voi aina välttää, mutta niitä voidaan ehkäistä hyvillä
    toimintatavoilla ja tiimityöllä. Seuraavat vinkit auttavat pitämään
    versionhallinnan sujuvana ja konfliktit minimissä.
  </p>

  <ul>
    <li>
      <strong>Kommunikoi tiimin kanssa.</strong> Pidä tiimiläiset ajan tasalla
      siitä, mitä tiedostoja muokkaat. Hyvä viestintä auttaa välttämään
      päällekkäisiä muutoksia samoihin kohtiin koodissa.
    </li>

    <li>
      <strong>Päivitä päähaara ennen uuden haaran luomista.</strong> Luo uusi
      kehityshaara aina ajantasaisesta päähaarasta. Näin vältät yhdistämästä
      vanhentuneita tiedostoja ja pienennät konfliktien riskiä.
    </li>

    <li>
      <strong>Päivitä paikallinen repositoriosi usein.</strong> Käytä komentoa
      <code>git pull</code> säännöllisesti, jotta paikallinen kopiosi pysyy ajan
      tasalla etärepositorion kanssa.
    </li>

    <li>
      <strong>Tee pieniä ja selkeitä committeja.</strong> Usein tehdyt pienet
      commitit on helpompi hallita kuin suuret paketit. Tämä myös vähentää
      konfliktien todennäköisyyttä.
    </li>

    <li>
      <strong>Käytä haaroja järkevästi.</strong> Luo jokaiselle uudelle
      ominaisuudelle tai korjaukselle oma kehityshaara, ja yhdistä se päähaaraan
      vasta, kun työ on testattu ja valmis.
    </li>

    <li>
      <strong>Pidä haarat lyhytikäisinä.</strong> Mitä kauemmin haara elää
      erillään päähaarasta, sitä todennäköisemmin siihen kertyy konflikteja.
      Päivitä ja yhdistä haarat säännöllisesti.
    </li>

    <li>
      <strong>Ratkaise konfliktit heti.</strong> Jos kohtaat merge-konfliktin,
      korjaa se mahdollisimman pian. Näin muistat paremmin, mitä muutoksia olet
      tehnyt ja miksi.
    </li>

    <li>
      <strong>Hyödynnä Pull Requesteja ja koodikatselmointeja.</strong>
      Ennen kuin yhdistät haaran päähaaraan, pyydä tiimikaveria katsomaan
      koodisi läpi. Tämä auttaa havaitsemaan mahdollisia ristiriitoja ajoissa.
    </li>
  </ul>

  <p class="note-box">
    Muista, että merge-konflikteja tulee väistämättä syntymään, mutta niiden
    selättäminen onnistuu kyllä rauhallisella asenteella ja yhteistyöllä tiimin
    jäsenten kanssa.
  </p>
</section>