<section class="how-to-teamwork">
  <header>
    <h1>Tiimityöskentelyn perusteet</h1>
  </header>

  <p>
    Tiimityöskentely onnistuu parhaiten, kun tiimi on sopinut
    <strong>yhteiset pelisäännöt</strong> Gitin ja GitHubin käytölle. Pelisäännöt helpottavat
    yhteistyötä, ehkäisevät väärinkäsityksiä ja pitävät projektin hallittavana.
  </p>

  <p> Käytännössä tämä tarkoittaa esimerkiksi sitä, että tiimi sopii yhdessä </p>

  <ul>
    <li>Miten projektin repositorio jaetaan ja kuka vastaa mistäkin osa-alueesta / toiminnosta</li>
    <li>Millaisia commit-viestejä käytetään</li>
    <li>Miten repositorioon tehdyt muutokset tarkastetaan ja hyväksytään </li>
    <li>Miten ja missä tiimi kommunikoi työn etenemisestä</li>
  </ul>

  <p>
    Kun yhteiset pelisäännöt on selvillä, tiimin on helpompi hyödyntää Gitin ja GitHubin tarjoamia
    työkaluja tehokkaasti.
  </p>

  <div
    class="accordion"
    data-include="../../accordion-element/accordion.html"
    data-title="Gitin ja GitHubin keskeiset toiminnot ja työkalut">
    <div class="contentToAccordion open">
      <h5>Commitit</h5>
      <p>Edustavat yksittäisiä muutoksia koodiin ja sisältävät kuvauksen tehdyistä muutoksista.</p>

      <h5>Haarat</h5>
      <p>
        Mahdollistavat eri ominaisuuksien tai korjausten kehittämisen rinnakkain ilman, että ne
        häiritsevät päähaaraa.
      </p>

      <h5>Pull Requestit</h5>
      <p>
        Tarjoavat tavan tarkastella koodimuutoksia, keskustella niistä ja hyväksyä ne ennen
        yhdistämistä päähaaraan.
      </p>

      <h5>GitHub Projects</h5>
      <p>
        Projektinhallintatyökalu, joka auttaa tiimejä suunnittelemaan, seuraamaan ja hallitsemaan
        tehtäviä visuaalisesti.
      </p>

      <h5>GitHub Actions</h5>
      <p>
        Automaatiotyökalu, jolla voidaan toteuttaa CI/CD-putkia ja muita työnkulkuja suoraan
        GitHubissa.
      </p>

      <h5>GitHub Wiki</h5>
      <p>
        Keskitetty alusta projektin dokumentaatiolle, kuten käyttöohjeille ja kehitysprosesseille.
      </p>

      <h5>Security Features</h5>
      <p>
        Työkalut, jotka auttavat tiimejä hallitsemaan tietoturvaa, kuten riippuvuuksien tarkastukset
        ja haavoittuvuuksien skannaus.
      </p>
    </div>
  </div>

  <p>Tutustumme moniin näihin työkaluihin ja niiden ominaisuuksiin tarkemmin oppaan edetessä.</p>
</section>
