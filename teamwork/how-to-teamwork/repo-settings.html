<section class="how-to-teamwork">

    <header>
        <h2>Tärkeimmät GitHub-repositorion asetukset</h2>
    </header>

    <p>
        GitHub-repositorion asetukset määrittävät sen, miten projekti toimii ja kuka siihen voi osallistua.
        Tärkeintä on varmistaa, että repositorio on oikein perustettu ja että sen näkyvyys,
        käyttöoikeudet ja suojaus tukevat tiimin työskentelyä.
    </p>

    <h4>Repositorion näkyvyys</h4>
    <p>
        Uutta repositoriota luodessa valitaan, onko se <em>public</em> (julkinen) vai <em>private</em> (yksityinen).
        Julkinen repositorio on kaikkien nähtävissä, kun taas yksityisen näkevät vain projektin jäsenet.
        Aloittelijan on hyvä aloittaa yksityisellä repositoriolla, ellei tarkoitus ole jakaa projektia avoimesti.
    </p>

    <h4>Käyttöoikeudet</h4>
    <p>
        Repositorion omistaja voi kutsua muita käyttäjiä mukaan projektiin.
        Yleisimpiä rooleja ovat <em>Read</em> (vain luku), <em>Triage</em> (issues ja pull requestien hallinta),
        <em>Write</em> (koodin muokkaus) ja <em>Admin</em> (kaikki oikeudet).
        Anna aina vain tarvittavat oikeudet (least privilege) projektin osallistujille.
    </p>
    <p>
        Tasavertaiselle tiimitoverille voi antaa <em>Write</em>-oikeudet (tai jopa <em>Admin</em>-oikeudet), jotta hän
        voi osallistua koodin kehittämiseen,
        kun taas arvioivalle opettajalle usein riittää <em>Read</em>-oikeus.
    </p>

    <h4>Branch protection rules</h4>
    <p>
        Varsinkin ryhmäprojekteissa päähaara (<em>main</em>) kannattaa suojata niin, että muutokset täytyy hyväksyä
        pull requestin kautta ennen yhdistämistä. Tämä estää vahingossa tehdyt virheet ja parantaa koodin laatua.
    </p>

    <h4>Oletustiedostot</h4>

    <p>
        Uuteen repositorioon on hyvä lisätä ainakin seuraavat tiedostot:
    </p>
    <ul>
        <li><strong>README.md</strong>: kertoo projektin tarkoituksen ja käytön.</li>
        <li><strong>.gitignore</strong>: sulkee pois turhat tiedostot versionhallinnasta (esim. väliaikaiset tiedostot).
        </li>
        <li><strong>LICENSE</strong>: määrittelee, miten muut voivat käyttää koodia (tarpeen julkisissa projekteissa).
        </li>
    </ul>

    <div
        class="accordion"
        data-include="../../accordion-element/accordion.html"
        data-title="Muistilista repositorion asetuksista">
        <div class="contentToAccordion open">
            <ol>
                <li>Valitse repositorion näkyvyys (public/private).</li>
                <li>Määritä käyttöoikeudet oikein.</li>
                <li>Suojaa päähaara virheiltä.</li>
                <li>Lisää perusdokumentaatio.</li>
            </ol>
        </div>
    </div>

    <p class="note-box">
        Muista, että repositorion asetukset voi muuttaa milloin tahansa projektin edetessä.
        Tarkista asetukset säännöllisesti, jotta ne vastaavat tiimin tarpeita.
    </p>
</section>