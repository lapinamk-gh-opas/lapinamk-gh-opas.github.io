<section class="how-to-teamwork">
  <header>
    <h1>Tärkeimmät GitHub-repositorion asetukset</h1>
    <p>
      GitHub-repositorion asetukset määrittävät sen, <strong>miten repo toimii </strong> ja
      <strong>kuka siihen voi osallistua</strong>. Tärkeintä on varmistaa, että repositorio on
      oikein perustettu ja että sen näkyvyys, käyttöoikeudet ja suojaus tukevat tiimin työskentelyä.
    </p>
  </header>

  <h4>Repositorion näkyvyys</h4>
  <p>
    Uutta repositoriota luodessa valitaan, onko se <em>public</em> (julkinen) vai
    <em>private</em> (yksityinen). Julkinen repositorio on kaikkien nähtävissä, kun taas yksityisen
    näkevät vain projektin jäsenet. Aloittelijan on hyvä aloittaa yksityisellä repositoriolla, ellei
    tarkoitus ole jakaa projektia avoimesti.
  </p>

  <h4>Käyttöoikeudet</h4>
  <p>
    Repositorion omistaja voi kutsua muita käyttäjiä mukaan projektiin. Yleisimpiä rooleja ovat
    <em>Read</em> (vain luku), <em>Triage</em> (issues ja pull requestien hallinta),
    <em>Write</em> (koodin muokkaus) ja <em>Admin</em> (kaikki oikeudet). Anna aina
    <strong>vain tarvittavat oikeudet</strong>
    (<em>least privilege</em>) projektin osallistujille.
  </p>
  <p>
    Tasavertaiselle tiimiläiselle voi antaa <em>Write</em>-oikeudet (tai jopa
    <em>Admin</em>-oikeudet), jotta hän voi osallistua koodin kehittämiseen, kun taas arvioivalle
    opettajalle usein riittää <em>Read</em>-oikeus.
  </p>

  <h4>Branch protection rules</h4>
  <p>
    Varsinkin isommissa ryhmäprojekteissa päähaara (<em>main</em>) kannattaa suojata niin, että
    muutokset täytyy hyväksyä pull requestin kautta ennen yhdistämistä. Tämä estää vahingossa tehdyt
    virheet ja parantaa koodin laatua.
  </p>

  <div
    class="accordion"
    data-include="../../accordion-element/accordion.html"
    data-title="Repositorion perustiedostot">
    <div class="contentToAccordion">
      <p>
        Uuteen repositorioon kannattaa lisätä muutama perustiedosto. Ne selkeyttävät projektin
        tarkoitusta, helpottavat käyttöönottoa ja pitävät versionhallinnan siistinä. Tiedostot
        luodaan repon juureen ja ne voi lisätä joko luonnin yhteydessä tai jälkikäteen.
      </p>

      <h5><em>README.md</em></h5>
      <p>
        Kuvaa lyhyesti mitä projekti tekee ja miten sen saa käyntiin. Aloittelijalle riittää:
        projektin tavoite, käytetyt teknologiat ja mahdollinen lyhyt asennusohje. Hyvin kirjoitettu
        README tekee reposi hyödylliseksi myös portfoliossa.
      </p>

      <p>
        README-tiedosto kirjoitetaan Markdown-kielellä, joka mahdollistaa otsikot, listat, linkit ja
        koodilohkot. Lisätietoja löydät
        <a
          href="https://guides.github.com/features/mastering-markdown/"
          target="_blank"
          rel="noopener noreferrer">
          GitHubin Markdown-oppaasta</a
        >.
      </p>

      <h5><em>.gitignore</em></h5>
      <p>
        Rajaa pois versionhallinnasta väliaikaiset, paikalliset ja käännetyt tiedostot sekä
        salaisuudet. Reposta tulee siistimpi ja turvallisempi. Käymme tiedoston tarkemmin
        kappaleessa
        <a href="/teamwork/privacy-and-security.html#secrets">Salaisuuksien suojaaminen</a>.
      </p>

      <h5><em>LICENSE</em></h5>
      <p>
        Määrittää käyttöehdot koodille. Ilman lisenssiä muut eivät yleensä saa käyttää koodiasi.
        Valitse selkeä, tarkoitukseen sopiva lisenssi etenkin julkisissa projekteissa.
      </p>

      <p>
        Yleisimpiä avoimen lähdekoodin lisenssejä ovat MIT, Apache 2.0 ja GPLv3. Lisätietoja
        lisensseistä löydät
        <a href="https://choosealicense.com/" target="_blank" rel="noopener noreferrer">
          Choose a License -sivustolta</a
        >.
      </p>
    </div>
  </div>
  <h4></h4>

  <p class="note-box">
    Muista, että repositorion asetukset voi muuttaa milloin tahansa projektin edetessä. Tarkista
    asetukset säännöllisesti, jotta ne vastaavat sinun ja tiimisi tarpeita.
  </p>
</section>
