<section class="introduction">
  <header>
    <h1>Projektinhallinta ohjelmistokehityksessä</h1>

    <p
      >Versionhallinnan ohella toinen ohjelmistokehityksen keskeinen osa-alue on
      <strong>projektinhallinta</strong>. Se auttaa varmistamaan, että työ etenee johdonmukaisesti
      ja asetetut tavoitteet saavutetaan.
    </p>

    <p>
      Tämä tarkoittaa työn
      <strong>jakamista hallittaviin osiin</strong>, <strong>tehtävien organisointia</strong> ja
      <strong>kokonaisuuden seuraamista</strong> läpi kehitysprosessin. Hyvä projektinhallinta tekee
      työstä läpinäkyvää ja auttaa tiimiä pysymään aikataulussa sekä hahmottamaan selvästi, mitä on
      vielä tekemättä.
    </p>
  </header>

  <h3>Ketterä projektinhallinta</h3>

  <p
    >Nykyaikaisissa ohjelmistokehitysprojekteissa käytetään usein
    <strong>ketteriä menetelmiä</strong> (<em>agile</em>), kuten esimerkiksi <em>Scrumia</em> tai
    <em>Kanbania</em>. Näiden avulla tiimit voivat <strong>reagoida muutoksiin nopeasti</strong> ja
    <strong>kehittää toimintaansa jatkuvasti</strong>. Työ etenee vaiheittain eli
    <em>iteraatioissa</em>, usein viikoittaisina <em>sprintteinä</em>, joiden lopuksi arvioidaan
    edistymistä ja suunnitellaan seuraavat askeleet.
  </p>

  <table class="pros-cons-table">
    <thead>
      <tr>
        <th scope="col">Vahvuudet</th>
        <th scope="col">Heikkoudet</th>
      </tr>
    </thead>
    <tbody>
      <tr>
        <td>Joustavuus muuttuvissa tilanteissa</td>
        <td>Tarve tiiviille kommunikaatiolle ja sitoutumiselle</td>
      </tr>
      <tr>
        <td>Tiivis yhteistyö tiimin jäsenten välillä</td>
        <td>Vaatii jatkuvaa seurantaa ja prosessin ylläpitoa</td>
      </tr>
      <tr>
        <td>Nopea palaute ja jatkuva parantaminen</td>
        <td>Hallinnan puute, jos prosessia ei seurata tarkasti</td>
      </tr>
      <tr>
        <td>Selkeä ymmärrys projektin tilasta</td>
        <td>Vaatii hyvää itseohjautuvuutta</td>
      </tr>
    </tbody>
  </table>

  <h3>Kanban-taulut ketterissä ohjelmistoprojekteissa</h3>

  <p
    >Ketterän projektinhallinnan periaatteita sovelletaan käytännössä erilaisilla työkaluilla,
    joista yksi keskeisimmistä on <strong>Kanban-taulu</strong>. Se tarjoaa visuaalisen näkymän
    tehtävien tilaan ja työn etenemiseen.
  </p>

  <p>
    Kanban-tauluja tarjoaa moni eri palvelu, kuten
    <strong>GitHub Projects</strong>, <strong>Jira</strong>, <strong>Trello</strong> ja
    <strong>Azure Boards</strong>.
  </p>

  <p>Yksinkertaisimmillaan Kanban-taulu koostuu kolmesta pääsarakkeesta</p>
  <ul>
    <li><strong>To Do</strong> - Tehtävät, jotka odottavat aloittamista</li>
    <li><strong>In Progress</strong> (tai <em>Doing</em>) - Käynnissä olevat tehtävät</li>
    <li><strong>Done</strong> - Valmiit tehtävät</li>
  </ul>
  <figure>
    <img
      class="wide-image"
      src="../../assets/images/advanced/projects/kanbanboard-github.webp"
      alt="Kanban-taulu prosessi" />
    <figcaption>Yksinkertainen kanban-taulu GitHub Projects:issa </figcaption>
  </figure>

  <p
    >Jokainen tehtävä eli <strong>tiketti</strong> (<em>issue/task</em>) edustaa yhtä työtehtävää
    tai ominaisuutta. Tiketit siirtyvät taululla vasemmalta oikealle tehtävän edistyessä, mikä tekee
    projektin tilasta helposti seurattavan ja paljastaa mahdolliset pullonkaulat.</p
  >

  <h3>Tiketit projektinhallinnassa</h3>

  <p
    >Tikettien avulla tiimi voi jakaa työn <strong>pienempiin osiin</strong>, mikä tekee
    kokonaisuudesta hallittavamman. Ne tukevat yhteistyötä ja viestintää, sillä jokainen näkee, mitä
    tehtäviä on avoinna, kuka niistä vastaa ja missä vaiheessa projekti etenee.
  </p>

  <p
    >Ohjelmistokehityksessä tiketti ei tarkoita ainoastaan yksittäistä tehtävää. Se voi olla myös
    <strong>bugi</strong>, <strong>parannusehdotus</strong> tai esimerkiksi
    <strong>käyttäjän antama palaute</strong>. Tikettien avulla voidaan hallita koko
    kehitysprosessia yhdestä näkymästä.
  </p>

  <!-- accordion 1. start-->
  <div
    class="accordion"
    data-include="../../accordion-element/accordion.html"
    data-title="Tiketin sisältämät tiedot">
    <div class="contentToAccordion">
      <!-- accordion content start-->
      <p>
        Jokaisella tiketillä (<em>issue/task</em>) on useita
        <strong>tärkeitä määrityksiä ja tietoja</strong>, jotka auttavat sen hallinnassa ja
        toteutuksessa. Eri projektinhallintatyökaluissa tiedot voivat vaihdella hieman, mutta
        yleensä tiketti sisältää ainakin seuraavat asiat.
      </p>

      <ul>
        <li><strong>Otsikko (<em>title</em>)</strong> – Tiivis kuvaus tehtävän aiheesta</li>
        <li><strong>Kuvaus (<em>description</em>)</strong> – Tarkemmat ohjeet ja tavoitteet</li>
        <li><strong>Vastuuhenkilö (<em>assignee</em>)</strong> – Tehtävästä vastaava henkilö</li>
        <li
          ><strong>Tunnisteet (<em>labels / tags</em>)</strong> – Tehtävän tyyppi
        </li>
        <li><strong>Prioriteetti (<em>priority</em>)</strong> – Tehtävän tärkeysjärjestys </li>
        <li
          ><strong>Tila (<em>status</em>)</strong> – Missä vaiheessa tehtävä on (To Do, In Progress,
          Done)</li
        >
        <li
          ><strong>Määräaika (<em>due date</em>)</strong> – Tavoitepäivämäärä tehtävän
          valmistumiselle</li
        >
        <li
          ><strong>Koko (<em>size</em>)</strong> – Tehtävän laajuus, esim. <em>xs</em>, <em>s</em>,
          <em>m</em>, <em>l</em> tai <em>xl</em>
        </li>
        <li><strong>Kommentit</strong> – Tiimin välinen viestintä tehtävään liittyen</li>
      </ul>

      <p>
        Nämä tiedot tekevät tiketistä selkeän kokonaisuuden, jota on helppo seurata ja priorisoida
        Kanban-taululla.
      </p>
      <!-- accordion content end-->
    </div>
  </div>
  <!-- accordion 1. end-->

  <h5>Työn jakaminen sopivan kokoisiin tiketteihin</h5>

  <p>
    Kun projektia suunnitellaan, työ kannattaa jakaa tiketteihin, jotka ovat
    <strong>riittävän pieniä</strong> jotta ne voidaan toteuttaa yhdessä sprintissä, mutta tarpeeksi
    merkityksellisiä kokonaisuuden kannalta. Hyvä tiketti kuvaa yhden
    <strong>selkeän tehtävän tai tavoitteen</strong>.
  </p>

  <p>
    <strong>Esimerkiksi</strong> verkkosivuston kehitysprojektissa isot kokonaisuudet, kuten
    <em>FrontEnd</em> -kehitys, voidaan jakaa pienempiin tiketteihin seuraavasti.
  </p>

  <ul>
    <li>Suunnittele kotisivun layout</li>
    <li>Rakenna navigaatiopalkki</li>
    <li>Toteuta etusivun HTML- ja CSS-rakenne</li>
    <li>Lisää yhteydenottolomake</li>
    <li>Optimoi sivuston latausnopeus, jne.</li>
  </ul>

  <p>
    Tällainen jaottelu tekee työn etenemisestä konkreettista ja mahdollistaa useiden kehittäjien
    työskentelyn rinnakkain ilman päällekkäisyyksiä.
  </p>

  <h3>Product backlog ja tikettien hallinta</h3>

  <p>
    Kaikki projektin tehtävät, ideat ja parannusehdotukset kootaan yhteen paikkaan, jota kutsutaan
    <strong>product backlogiksi</strong>. Joissain Kanban-tauluissa backlog on erillinen sarake,
    jossa säilytetään kaikkia tulevia tehtäviä ennen kuin ne siirretään seuraaviin vaiheisiin.
  </p>

  <p>
    Backlogia ylläpidetään ja priorisoidaan jatkuvasti. Tärkeimmät ja aikasidonnaiset tehtävät
    nostetaan listan kärkeen, kun taas pitkän aikavälin ideat voivat odottaa vuoroaan alempana. Tämä
    varmistaa, että tiimi työskentelee aina tärkeimpien tehtävien parissa.
  </p>

  <p class="note-box">
    Versionhallinta ja projektinhallinta muodostavat
    <strong> ohjelmistokehityksen kulmakivet</strong>. Kun ne ovat hallussa, voit keskittyä itse
    tekemiseen, eli ohjelmointiin.
  </p>
</section>
