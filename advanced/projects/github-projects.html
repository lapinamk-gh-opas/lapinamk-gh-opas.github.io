<section class="github-projects">
  <header>
    <h1>GitHub Projects</h1>
    <p>
      GitHub Projects on GitHubin
      <strong>sisäänrakennettu työkalu projektinhallintaan</strong>. Se
      on suhteellisen uusi ominaisuus, jonka käyttö on yleistymässä
      ohjelmistokehitystiimeissä ja pienemmissä projekteissa. Työkalun avulla
      voi suunnitella,
      seurata ja organisoida kehitystyötä suoraan
      <strong>samassa ympäristössä</strong>, jossa
      lähdekoodi sijaitsee.
    </p>
    <p>
      GitHub Projects perustuu samaan ideaan kuin muut ketterät työkalut, kuten
      <em>Trello</em> tai
      <em>Jira</em>, mutta se on tiiviisti sidottu GitHubin toimintoihin, kuten
      esimerkiksi
      <strong>issueihin</strong> (GitHubin tiketti) ja
      <strong>pull requesteihin</strong>.
    </p>
  </header>

  <h3>GitHub Projects -projektitaulun luominen</h3>

  <p>Projektitaulun voi luoda joko <strong>omalle käyttäjätilille</strong> tai
    <strong>organisaatiokohtaisesti</strong>. Sen voi yhdistää
    tiettyyn repositorioon tai käyttää yleisenä projektinhallintatyökaluna.
  </p>
  <h5>Projektin luominen omalle käyttäjätilille</h5>
  <ol>
    <li>Siirry <strong>GitHubiin</strong> ja
      <strong>kirjaudu sisään</strong>
    </li>
    <li>Klikkaa profiilikuvakettasi oikeassa yläkulmassa ja valitse
      <strong>Profile</strong>
    </li>
    <li>Valitse yläpalkista <strong>Projects</strong>-välilehti</li>
    <li>Valitse <strong>New Project</strong> </li>
    <li>Valitse mallipohja <strong>Kanban</strong></li>
    <li>Anna projektille nimi esim. <em>Harjoitusprojekti Kanban</em></li>
    <li>Klikkaa <strong>Create project</strong> -painiketta</li>
    <li>Tarkista, että projekti on luotu onnistuneesti</li>
  </ol>

  <div
    class="accordion"
    data-include="../../accordion-element/accordion.html"
    data-title="GitHub Projects mallipohjat (templates)">
    <div class="contentToAccordion">
      <p>
        GitHub Projects tarjoaa useita valmiita mallipohjia, jotka on
        suunniteltu
        <strong>erilaisiin projektinhallinnan tarpeisiin</strong>. Uutta
        projektia luodessa voit
        valita valmiin mallipohjan tai luoda oman taulun tyhjästä.
      </p>
      <figure>
        <img
          class="wide-image"
          src="../../assets/images/advanced/projects/projects templates.webp"
          alt="GitHub Projects templates -valikko" />
        <figcaption>GitHub Projects mallipohjat</figcaption>
      </figure>

      <ul>
        <li>
          <strong>Kanban</strong> – yksinkertainen Kanban-taulu, jossa on
          sarakkeet
          <em>Backlog</em>, <em>To do</em>, <em>In progress</em>,
          <em>In review</em> ja
          <em>Done</em>. Sopii projekteihin, joissa halutaan seurata työn
          etenemistä usean vaiheen
          kautta tai hallita laajempia kokonaisuuksia.
        </li>
        <li>
          <strong>Team planning</strong> – sisältää sarakkeet <em>To do</em>,
          <em>In progress</em> ja <em>Done</em>. Sopii tiimeille, jotka haluavat
          yksinkertaisen
          rakenteen tehtävien perusseurantaan ja sprinttien suunnitteluun.
        </li>
        <li>
          <strong>Bug tracking</strong> – suunniteltu virheiden ja ongelmien
          seurantaan, sisältää
          sarakkeet <em>Prioritized bugs</em>, <em>Triage</em>,
          <em>In review</em> ja
          <em>My items</em>. Sopii erityisesti tilanteisiin, joissa halutaan
          hallita useita
          bugiraportteja, palautteita tai korjaustehtäviä yhdessä näkymässä.
        </li>
      </ul>
    </div>
  </div>

  <h3>Linkitys ja GitHub Issues</h3>

  <h5>Projektin yhdistäminen repositorioon</h5>

  <p>
    Kun olet luonut projektitaulun, voit halutessasi
    <strong>linkittää sen tiettyyn repositorioon</strong>. Klikkaa projektin
    alapalkista kenttää,
    jota käytetään myös yksittäisten issueiden lisäämiseen, kirjoita
    <code>#</code> ja valitse
    listasta oikea repositorio. Linkityksen jälkeen luomasi issuet voidaan
    liittää suoraan kyseiseen
    repositorioon, jolloin niiden hallinta helpottuu. Linkityksen voi
    tarvittaessa myös poistaa.
  </p>

  <figure>
    <img
      class="wide-image"
      src="../../assets/images/advanced/projects/add item 2.webp"
      alt="Projektin linkitys repositorioon" />
    <figcaption>Projektin linkitys repositorioon GitHub Projectsissa
    </figcaption>
  </figure>

  <p>
    Jos olet luomassa projektitaulua tietylle repositoriolle, voit luoda sen
    suoraan myös kyseisen
    repositorion <strong>Projects</strong>-välilehdeltä. Jos välilehteä ei näy,
    tarkista
    repositorion asetuksista, että Projects-ominaisuus on käytössä. Näin luotu
    taulu linkittyy
    automaattisesti kyseiseen repositorioon.
  </p>
  <p>
    Yksittäisellä projektitaululla voi myös hallita
    <strong>useiden eri repositorioiden issueita</strong>.
  </p>

  <h5>GitHub Issues -välilehti</h5>

  <p>
    Jokaisessa GitHub-repositoriossa on oma
    <strong>Issues-välilehti</strong>, jota käytetään projektin tehtävien ja
    kehitysehdotusten
    hallintaan. Jokainen <em>issue</em> eli tiketti toimii keskusteluketjuna,
    jossa voidaan kuvata
    tehtävä, raportoida virhe tai ehdottaa parannusta.
  </p>

  <figure>
    <img
      class="wide-image"
      src="../../assets/images/advanced/projects/issues.webp"
      alt="Repositorion Issues -välilehti" />
    <figcaption>Repositorion Issues -välilehti</figcaption>
  </figure>

  <p>
    Issues-välilehdellä näet kaikki avoimet ja suljetut tiketit, voit suodattaa
    niitä esim. tilan,
    vastuuhenkilön tai aikarajojen perusteella, sekä luoda uusia kohdasta
    <strong>New issue</strong>. Jokaisella issuella on oma ID-numeronsa (esim.
    <code>#12</code>),
    jonka avulla siihen voidaan viitata helposti esimerkiksi
    <em>commiteissa</em> tai
    <em>pull requesteissa</em>.
  </p>

  <p>
    Käytännössä Issues-välilehti on se paikka, jossa tehtävät
    eli <em>issuet</em> <strong>luodaan ja kirjoitetaan tekstimuodossa</strong>,
    kun taas
    Projects-taulu toimii samojen tehtävien <strong>visuaalisena
    seurantatauluna</strong>. Kun Projects-taulu on linkitetty tiettyyn
    repositorioon ja
    luot issuen Projects-taululla, GitHub lisää saman issuen myös repositorion
    Issues-välilehdelle.
  </p>

  <h3>Työskentely projektitaululla</h3>

  <p class="note-box">
    Seuraavaksi tutustumme tarkemmin projektin
    asetuksiin ja GitHub
    Projectsin toimintoihin.
    <strong>Testaile säätöjä myös omassa projektissasi</strong>, jotta
    huomaat, miten ne vaikuttavat projektin hallintaan ja ulkoasuun.
  </p>

  <h5>Tehtävien lisääminen ja seuranta</h5>
  <p>
    GitHub Projectsin ydinominaisuus on tikettien eli GitHubin tapauksessa
    <strong>issueiden</strong> hallinta. Projektiin voidaan lisätä issueita
    monella
    eri tavalla.
  </p>

  <p>
    Yksi nopeimmista tavoista on painaa pikanäppäimiä
    <strong>CTRL + Space</strong>. Tämä avaa tekstikentän ikkunan alareunaan,
    johon voit kirjoittaa tehtävän nimen ja painaa <strong>Enter</strong>
    lisätäksesi sen tauluun.
  </p>

  <p>
    Issueita voi lisätä joko varsinaisina <strong>issueina</strong> tai
    kevyempinä hahmotelmina eli <strong>drafteinä</strong>, jotka voi myöhemmin
    muuttaa issueiksi.
  </p>

  <figure>
    <img
      class="wide-image"
      src="../../assets/images/advanced/projects/add item 4.webp"
      alt="Issuen ja draftin lisääminen GitHub Projectsissa" />
    <figcaption>Issuen ja draftin lisääminen GitHub Projectsissa </figcaption>
  </figure>

  <p>
    Kun lisäät uuden issuen, avautuu pieni ikkuna, jossa voit tarkistaa
    <strong>otsikon</strong> ja kirjoittaa lyhyen <strong>kuvauksen</strong>.
    Ikkunassa on myös <strong>Create more</strong> -vaihtoehto, jonka
    valitsemalla voit luoda useita issueita peräkkäin ilman että ikkuna
    sulkeutuu jokaisen lisäämisen jälkeen.
  </p>

  <figure>
    <img
      class="wide-image"
      src="../../assets/images/advanced/projects/create more.webp"
      alt="Create more -checkbox GitHub Projectsissa" />
    <figcaption>Create more -checkbox GitHub Projectsissa</figcaption>
  </figure>

  <p>
    Kun issue on luotu, voit avata sen projektitaululta klikkaamalla sen
    <strong>nimeä</strong>. Avautuvassa näkymässä voit täydentää tehtävän
    metatietoja, kuten statuksen, vastuuhenkilön, labelit ja prioriteetin.
    Näitä tietoja voidaan myöhemmin hyödyntää tehtävien
    <strong>suodattamiseen</strong> ja <strong>ryhmittelyyn</strong>
    projektinäkymässä.
  </p>

  <h5>GitHub Projects -näkymät (<em>views</em>)</h5>

  <p>
    GitHub Projects tarjoaa erilaisia näkymiä tehtävien hallintaan ja
    visualisointiin. Ne jakautuvat kolmeen päätyyppiin:
    <strong>board</strong>, <strong>table</strong> ja <strong>roadmap</strong>.
    Mallipohjat (<em>project templates</em>) sisältävät valmiita näkymiä, mutta
    voit luoda ja muokata omia tarpeidesi mukaan.
  </p>

  <p>
    Näkymien avulla voidaan suunnitella sprinttejä, seurata työn etenemistä ja
    priorisoida ominaisuuksia. Ne voidaan myös <strong>tallentaa ja jakaa
  tiimin sisällä</strong>, jolloin eri roolit saavat näkyviin juuri heille
    olennaisen tiedon.
  </p>

  <ul>
    <li>
      <strong>Board</strong> - visuaalinen Kanban-näkymä, jossa tehtävät
      etenevät sarakkeiden
      välillä
      <figure>
        <img
          class="wide-image"
          src="../../assets/images/advanced/projects/board view.webp"
          alt="Board-näkymä GitHub Projectsissa" />
        <figcaption>Board-näkymä GitHub Projectsissa</figcaption>
      </figure>
    </li>
    <li>
      <strong>Table</strong> - taulukkonäkymä, johon voidaan lisätä sarakkeita,
      suodatuksia ja
      järjestyksiä tehtävien seurantaan
      <figure>
        <img
          class="wide-image"
          src="../../assets/images/advanced/projects/taulukko view.webp"
          alt="Table-näkymä GitHub Projectsissa" />
        <figcaption>Table -näkymä GitHub Projectsissa</figcaption>
      </figure>
    </li>
    <li>
      <strong>Roadmap</strong> - aikajananäkymä, joka näyttää tehtävien
      etenemisen ja yhteydet
      aikataulussa
      <figure>
        <img
          class="wide-image"
          src="../../assets/images/advanced/projects/roadmap view.webp"
          alt="Roadmap-näkymä GitHub Projectsissa" />
        <figcaption>Roadmap-näkymä GitHub Projectsissa</figcaption>
      </figure>
    </li>
  </ul>

  <div
    class="accordion"
    data-include="../../accordion-element/accordion.html"
    data-title="Näkymän asetukset (view settings)">
    <div class="contentToAccordion">
      <p>
        GitHub Projectsissa jokaisella näkymällä (<em>view</em>) on omat
        asetuksensa, joita voi
        muokata klikkaamalla näkymän otsikon oikealla puolella olevaa pientä
        nuolta (<em>▼</em>).
      </p>

      <figure>
        <img
          class="wide-image"
          src="../../assets/images/advanced/projects/taulun layoutin asetukset.webp"
          alt="Taulukon layoutin säädöt" />
        <figcaption>Taulukon layoutin säädöt GitHub Projectsissa </figcaption>
      </figure>

      <ul>
        <li><strong>Layout</strong> – valitse näkymäksi <em>Table</em>,
          <em>Board</em> tai
          <em>Roadmap</em>
        </li>
        <li><strong>Fields</strong> – määritä, mitä kenttiä tai sarakkeita
          näkymässä näytetään</li>
        <li><strong>Group by</strong> – ryhmittele tehtävät esimerkiksi
          vastuuhenkilön, statuksen tai
          prioriteetin mukaan</li>
        <li><strong>Sort by</strong> – järjestä tehtävät esimerkiksi
          päivämäärän, prioriteetin tai
          koon perusteella</li>
        <li><strong>Slice by</strong> – rajaa näkymää esimerkiksi sprintin,
          aikajakson tai muun
          kentän perusteella</li>
        <li><strong>Charts</strong> – luo kaavio, joka visualisoi valitun
          näkymän tilanteen (esim.
          tehtävien jakauman eri tilojen välillä)
        </li>
      </ul>
      <p class="note-box">
        <strong>Huom!</strong> Muista painaa <strong>Save changes</strong> ennen
        kuin poistut näkymästä, koska muuten tekemäsi muutokset eivät tallennu.
      </p>
    </div>
  </div>

  <div
    class="accordion"
    data-include="../../accordion-element/accordion.html"
    data-title="Näkymän sarakkeiden (fields) muokkaus">
    <div class="contentToAccordion">
      <p>
        Näkymän sarakkeiden (fields) järjestystä ja näkyvyyttä voi muokata
        monella eri tavalla. Sarakkeita voi siirtää
        <strong>vetämällä ja pudottamalla</strong> tai klikkaamalla kentän
        otsikon kolmen pisteen valikkoa ja valitsemalla <em>Move left</em> tai
        <em>Move right</em>. Samasta valikosta voi myös
        <strong>piilottaa</strong> kentän, valita järjestyksen
        <strong>nousevaksi tai laskevaksi</strong>, sekä avata tarkemmat
        <strong>Field settings </strong>-asetukset. Sarakkeen voi myös nimetä
        uudelleen tai poistaa kokonaan.
      </p>
    </div>
  </div>

  <div
    class="accordion"
    data-include="../../accordion-element/accordion.html"
    data-title="GitHub Projects -projektikohtaiset asetukset">
    <div class="contentToAccordion">
      <p>Jos haluat muokata projektin asetuksia tarkemmin, avaa projektinäkymän
        oikeasta
        yläkulmasta <strong>kolmen pisteen valikko</strong> ja valitse
        <strong>Settings</strong>. Täältä löydät useita projektikohtaisia
        asetuksia, kuten:
      </p>
      <ul>
        <li> <strong>Name</strong> – projektin nimi </li>
        <li><strong>Default Repository</strong> – oletusrepositorio </li>
        <li> <strong>Description</strong> – lyhyt kuvaus projektista </li>
        <li><strong>README</strong> – projektin README-tiedosto</li>
        <li> <strong>Visibility</strong> – projektin näkyvyys (julkinen tai
          yksityinen) </li>
        <li> <strong>Manage access</strong> – projektin käyttöoikeudet </li>
        <li>
          <strong>Custom fields</strong> – taulun eri kenttien määritykset
          (kuten eri
          kokovaihtoehdot), sekä uusien kenttien luominen
        </li>
      </ul>
      <figure>
        <img
          class="wide-image"
          src="../../assets/images/advanced/projects/custom fields.webp"
          alt="Custom fields asetusvalikko" />
        <figcaption>Custom fields -asetukset GitHub Projectsissa </figcaption>
      </figure>
    </div>
  </div>

  <p class="note-box">
    GitHub Projectsin tarkoitus on tarjota ketterä ja mukautuva tapa hallita
    kehitystyötä suoraan siellä, missä koodi asuu, eli GitHubissa.
  </p>

  <h3>Automaatiot ja analytiikka</h3>

  <p>GitHub Projects sisältää useita työkaluja, jotka auttavat automatisoimaan
    projektinhallintaa ja
    tarjoavat analytiikkaa projektin etenemisen seurantaan. Näihin työkaluihin
    pääsee käsiksi
    projektin vasemman yläreunan valikoista <strong>Insights</strong> ja
    <strong>Workflows</strong>.
  </p>

  <figure>
    <img
      class="wide-image"
      src="../../assets/images/advanced/projects/automaatio.webp"
      alt="Insights ja Workflows -valikot GitHub Projectsissa" />
    <figcaption>Insights ja Workflows -valikot GitHub Projectsissa
    </figcaption>
  </figure>

  <h5>Automaatiot GitHub Projectsissa</h5>
  <p>
    GitHub Projects sisältää
    <strong>sisäänrakennettuja automaatiotyökaluja</strong>, joiden avulla
    voit vähentää manuaalista työtä ja pitää projektin ajan tasalla ilman
    jatkuvaa päivittämistä.
    Automaatiot voivat esimerkiksi lisätä uusia tehtäviä tauluun
    automaattisesti, siirtää tehtäviä
    seuraavaan sarakkeeseen tai arkistoida valmiit tehtävät, kun tietyt ehdot
    täyttyvät.
  </p>

  <p>
    GitHub Projects tarjoaa useita valmiiksi määritettyjä
    <strong>automaatiotyönkulkuja</strong>, jotka helpottavat tehtävien
    hallintaa
    ja päivitystä. Automaatiot löytyvät projektin asetuksista kohdasta
    <strong>Workflows</strong>.
  </p>

  <h6>Esimerkkejä valmiista automaatioista</h6>
  <ul>
    <li>
      Lisää uuden issuen automaattisesti projektitaululle, kun se täyttää tietyt
      ehdot (esim. labelin tai prioriteetin perusteella)
    </li>
    <li>
      Päivittää tehtävän tilan automaattisesti, kun siihen liittyvä pull request
      suljetaan tai issue merkitään valmiiksi
    </li>
    <li>
      Arkistoi valmiit tehtävät automaattisesti, kun ne ovat olleet
      <em>Done</em> -tilassa tietyn ajan
    </li>
    <li>
      Asettaa oletusarvoja, kuten prioriteetin, vastuuhenkilön tai sprintin,
      uusille tehtäville
    </li>
  </ul>

  <div
    class="accordion"
    data-include="../../accordion-element/accordion.html"
    data-title="Issuen sulkeminen pull requestin avulla">
    <div class="contentToAccordion">
      <p>
        GitHubissa voit sulkea issueita
        <strong>automaattisesti pull requestin kautta</strong>. Kun kirjoitat
        PR:n kuvaukseen tietyt <strong>avainsanat</strong> ja viittaat issuen
        numeroon, GitHub sulkee sen automaattisesti, kun pull request mergetään.
      </p>

      <p>
        Käytä jotain seuraavista muodoista PR:n kuvauksessa, jossa
        <code>#80</code> on suljettavan issuen numero.
      </p>

      <ul>
        <li><code>Closes #80</code></li>
        <li><code>Fixes #80</code></li>
        <li><code>Resolves #80</code></li>
      </ul>

      <p>
        Kun pull request yhdistetään (<em>merge</em>), GitHub tunnistaa komennon
        ja
        sulkee viitatun
        issuen automaattisesti, eli siirtää sen Kanban-taululla tilaan
        <em>Done</em>. Tämä helpottaa
        projektin seurantaa ja pitää sekä issues-listan että projektitaulun ajan
        tasalla ilman
        manuaalista työtä.
      </p>

      <figure>
        <img
      class="wide-image"
      src="../../assets/images/advanced/projects/PR-close-issue.webp"
      alt="Issuen sulkeminen pull requestin avulla GitHubissa" />
        <figcaption> Esimerkki issuen sulkemisesta automaattisesti pull
          requestin
          avulla </figcaption>
      </figure>

    </div>
  </div>

  <h5>Analytiikka GitHub Insightsin avulla</h5>

  <p>
    GitHub Projectsin Insights -toiminto tarjoaa
    <strong>visuaalisia kaavioita ja tilastoja</strong>, jotka päivittyvät
    automaattisesti projektin datan perusteella. Niiden avulla voit seurata
    projektin etenemistä, työkuormaa ja kokonaisuuden tilaa yhdellä
    silmäyksellä.
  </p>

  <p>
    Insights-näkymässä voit luoda omia kaavioita ja mukauttaa niitä valitsemalla
    mitä tietoja niissä näytetään. Esimerkiksi voit tarkastella:
  </p>

  <ul>
    <li>Tehtävien jakaumaa eri tiloissa (<em>To do</em>, <em>In progress</em>,
      <em>Done</em>)
    </li>
    <li>Tiimin työmäärän kehitystä ajan myötä</li>
    <li>Sprinttien valmistumisastetta tai backlogissa makaavien tehtävien määrää
    </li>
  </ul>
  <figure>
    <img
      class="wide-image"
      src="../../assets/images/advanced/projects/insights view.webp"
      alt="Insights-näkymä GitHub Projectsissa" />
    <figcaption>Insights-näkymä GitHub Projectsissa</figcaption>
  </figure>

  <p>Lisätietoja sivulla käsitellyistä aiheista löydät
    <a
      href="https://docs.github.com/en/issues/planning-and-tracking-with-projects/learning-about-projects/"
      target="_blank"
      rel="noopener noreferrer"
      >GitHub Projects -dokumentaatiosta</a>.
  </p>
</section>